```table-of-contents
```
---

# Reti Wireless
EEE802.11 è il principale standard per le LAN wireless.
**Wi-Fi Alliance** è una organizzazione, composta da industrie leader nel settore, che collabora con IEEE802.11 per guidare l'adozione standardizzata delle diverse tecnologie WiFi.
Due modalità di utilizzo delle reti wireless:
- Con **infrastruttura**: ogni client è associato ad una Stazione Base (Bridge).
- **Reti ad hoc**: rete di computer associati tra loro (poco utilizzata).

![[RetiWireless.svg]]

Questo standard (802.11) si scompone in due sotto-livelli, MAC e Fisico, il primo si occupa delle problematiche di condivisione del mezzo trasmissivo e fa parte del livello Data-Link, quello fisico si occupa della codifica dei dati.

## Strato fisico
Il sotto-livello fisico può utilizzare diverse tecniche di trasmissione e dal 1997 ad oggi sono stati realizzati diversi protocolli che utilizzano queste tecniche, tra cui: 802.11, 802.11a 802.11b, 802.11g, 802.11n, 802.11ac; il canale è multi-accesso per cui il throughput è condiviso (Vedi slide per approfondimento su ogni protocollo -> 2c-wireless).

## Strato MAC
Il sotto-livello MAC svolge tre funzioni:
- Consegna affidabile dei frame
- Controllo dell'accesso
- Sicurezza

IFS: Inter-Frame Space, spazio necessario per separare i frame.
Fornisce 2 protocolli di accesso al mezzo:
- A contesa: DCF (Distributed Coordination Function)
- Senza contesa: PCF (Point Coordination Function)

### DCF - Distributed Coordination Function
Utilizza il protocollo CSMA/CA (Vedi [[2-livello_collegamento#CSMA/CA (Collision Avoidance)]]), prima di trasmettere, una stazione deve ascoltare il canale per assicurarsi che sia libero (Carrier Sense), se il canale sembra libero, la stazione trasmette. Tuttavia, se due stazioni trasmettono contemporaneamente e si verifica una collisione, entrambe le stazioni rilevano la collisione e attendono un periodo di tempo casuale prima di ritentare la trasmissione (Binary Exponential Backoff). Questa è la tecnica di accesso più comune utilizzata nelle reti Wi-Fi.
Al contrario delle reti wired, le reti wireless sono soggette a rumore e quindi inaffidabili, se i frame sono troppo lunghi hanno poche probabilità di arrivare intatti a destinazione, per questo 802.11 ammette frammentazione in parti piccole.

### PCF - Point Coordination Function
In questo caso, c'è una stazione di base (Access Point) che coordina l'accesso al canale radio, essa trasmette periodicamente un beacon frame (da 10 a 100 volte al secondo) che dice alle stazioni quando possono trasmettere. Le stazioni client ascoltano il beacon e trasmettono solo quando esso indica che è il loro turno. Il PCF è meno utilizzato rispetto al DCF, in quanto richiede un controllo più centralizzato da parte dell'Access Point.

---

## Frame 802.11
Esistono 3 tipi di frame:
1. Dati
2. Controllo (RTS, CTS, ACK)
3. Management

Quali sono i campi di un frame?
- **Frame Control**: spiegato dopo.
- **Duration**: consente di prevedere per quanto tempo il mezzo resterà occupato.
- **Address**: Formato IEEE 802 (48bit). Il frame dati contiene 4 indirizzi perché oltre a MAC delle stazioni di origine e destinazione sono presenti anche quelli degli AP di entrata e di uscita.
- **Sequence**: consente di numerare i frammenti.
- **Data**: è il Payload lungo fino a 2312 byte (header=24byte, max totale=2346 byte) Non c'è minimo poiché non è possibile avere collisione sui dati.
- **Checksum**: è il solito CRC-32.

### Frame control
Il primo ottetto è suddiviso in 3 campi con il seguente significato:
- **Versione**: Versione dello standard IEEE 802.11
- **Tipo (2 bit)**: Specifica il tipo del frame (Management (00) , Controllo (01) o Dati (10))
- **Sottotipo (4 bit)** Alcuni Esempi:
	- Management: Assoc. Req (0000), Assoc. Resp (0001), Beacon (1000),
	- RTS (01-1011) , CTS (01-1100) , ACK (01-1101), Beacon (00-1000), R

Gli 8 flag che seguono, quando impostati ad 1, hanno uno specifico significato.

### MTU e Frammentazione
Il payload può arrivare fino a 2312 byte, che è quindi l'MTU di IEEE-802.11, ma è possibile definire una soglia di frammentazione tra 400 e 2312 byte (questo valore è controllabile dall'utente, solitamente è 1500 quando Wifi è associato a Ethernet, come negli access-point).
La frammentazione migliora le prestazioni poiché riduce la probabilità di errore.

### Servizi
Ogni LAN wireless conforme allo standard 802.11 deve fornire servizi classificabili in 2 categorie:
- **“servizi di distribuzione”** : sono forniti dall’Access Point.
- **“servizi di stazione”:** devono essere assolti da tutte le stazioni.

**I servizi di distribuzione includono:**
- **Gestione delle Associazioni**: L'AP gestisce l'associazione tra le stazioni client e la rete wireless. 
- **Gestione della Dissociazione**: L'AP gestisce i processi di dissociazione di una stazione client dalla rete.
- **Autenticazione e Controllo di Accesso**: L'AP può essere responsabile dell'autenticazione delle stazioni che cercano di connettersi alla rete e può implementare controlli di accesso.
- **Controllo del Traffico**: L'AP può controllare e pianificare il traffico sulla rete, ad esempio utilizzando il Network Allocation Vector (NAV).
- **Gestione delle Chiavi di Sicurezza**: L'AP può essere coinvolto nella gestione delle chiavi di crittografia utilizzate per proteggere la comunicazione.

**I servizi di stazione includono:**
- **Distribuzione e Accettazione dei Frame**: Le stazioni devono essere in grado di trasmettere e ricevere frame sulla rete.
- **Gestione delle Associazioni Individuali**: Le stazioni devono essere in grado di stabilire e gestire associazioni individuali con l'Access Point.
- **Gestione del Risparmio Energetico (Power Management)**: Se supportato, le stazioni devono essere in grado di gestire il proprio stato di risparmio energetico.
- **Rilevazione delle Collisioni (CSMA/CA)**: Le stazioni devono rispettare i protocolli di accesso al mezzo trasmissivo, come CSMA/CA (Carrier Sense Multiple Access with Collision Avoidance).

---

## MAN Wireless - Metropolitan Area Network
Consente di distribuire dati in area Metropolitana, su un agglomerato di case tramite una potente antenna, con una velocità di trasmissione fino a 70Mbps e un raggio fino a 50Km, utilizza frequenze non ISM, maggiori rispetto a WiFi.

>*Le frequenze ISM (Industrial, Scientific, and Medical) sono una banda di frequenze radio utilizzate in tutto il mondo per scopi industriali, scientifici e medici. Queste bande di frequenza sono state designate per l'uso senza licenza e sono aperte a dispositivi e apparecchiature che soddisfano determinati standard di conformità e non causano interferenze dannose ad altri servizi radio.*

La tecnologia e la sua evoluzione sono controllati da **WiMax Forum**, un consorzio di
420 aziende nato nel 2001, il gruppo di lavoro IEEE che se ne occupa è **802.16**

### 802.16
Le onde viaggiano in linea retta e l'intensità diminuisce bruscamente con la distanza.

**Il protocollo MAC**
Il livello data-link è suddiviso in 3 sotto-strati: 
1. Lo stato più basso (Security) si occupa della cifratura del payload (non dell'intestazione).

2. Il MAC Common Part garantisce l'accesso al sistema, l'allocazione della banda, l'instaurazione e la manutenzione (establishment and maintenance) della connessione, usa un algoritmo di scheduling; una stazione deve competere una sola volta per entrare nella rete, poi gli viene allocato uno slot che può crescere o diminuire ma rimane sempre allocato alla stazione

3. Il MAC Service Specific comunica con il livelli superiori fornendo diversi livelli di servizio: A bit-rate costante, bit-rate variabile in tempo reale, bit-rate variabile in tempo non reale e Best Effort.

---
## RFID - Radio Frequency IDentification
E' una tecnologia per l'identificazione wireless di diverse tipologie di oggetti quali smartcard, passaporti, libri e per la tracciabilità di animali.
RFID non è integrata nei protocolli utilizzati dalle reti di calcolatori e ha molte varianti, tra cui l'EPC (electronic product code).
**L'RFID EPC** ha le stesse funzionalità del codice a barre, migliorandone la praticità di utilizzo poiché è leggibile elettronicamente fino a 10 metri, anche quando non è visibile.
RFID EPC ha due componenti: TAG e Lettore; I TAG sono dispositivi piccoli ed economici con un identificatore univoco a 96 bit e una piccola quantità di memoria che può essere letta o scritta da un lettore RFID.
La memoria può essere utilizzata ad esempio per tracciare gli spostamenti attraverso una catena di approvvigionamento.
Un TAG contiene inoltre un circuito integrato con una piccola antenna e può essere
senza batteria (prende energia dalle trasmissioni radio del lettore) o con batteria.
Il compito principale dei Lettori è di fare un inventario dei TAG presenti nelle vicinanze.
