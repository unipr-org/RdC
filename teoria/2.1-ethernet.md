```table-of-contents
```

---

# Standard IEEE 802
Molte delle architetture per reti locali, personali e metropolitane sono state standardizzate sotto il nome di IEEE 802.
IEEE (Institute of Electrical and Electronics Engineers) è una grande organizzazione professionale con scopo di ricerche e applicazioni in vari campi ingegneristici tra cui l'elettronica e l'informatica. Una delle attività è la definizione di Standard in questi campi.
Il numero "802" è il primo numero libero negli standard IEEE al momento della formazione del comitato, creato nel 1980 per la standardizzazione delle reti locali.
IEEE 802 separa le funzionalità del livello Data-Link in 2 sotto-livelli distinti: LLC e MAC.

## MAC - Medium Access Control
Il sotto-livello MAC è responsabile del controllo dell'accesso al mezzo trasmissivo condiviso all'interno di una rete locale (LAN). Si assicura che le stazioni nella rete abbiano un metodo per determinare quando possono trasmettere dati senza causare collisioni con altre stazioni che cercano di trasmettere contemporaneamente.

---

## LLC - Logical Link Control
E' **opzionale** e aggiunge una intestazione contenente la codifica del protocollo che ha generato il frame e a cui è destinato, il numero di sequenza e Acknowledge (Ack), consentendo di operare in 3 modalità:
- datagramma inaffidabile;
- datagramma con Ack;
- servizio affidabile orientato alle connessioni.

---

![[MAC_LLC.svg]]

# Ethernet
**Un segmento** Ethernet si realizza con un cavo coassiale di lunghezza fino a 500 metri, un cavo simile a quello usato per la TV ma con una impedenza di 50 Ohm anziché 75.
I **terminatori** connessi alla fine del segmento assorbono il segnale e impediscono che rimbalzi e interferisca con altri segnali.

## Protocollo
Il protocollo utilizzato per l'accesso al mezzo trasmissivo Ethernet è il CSMA/CD 1-persistente con l'algoritmo di Backoff esponenziale binario, come funziona?
Il trasmettitore controlla il canale, se è occupato aspetta fino a quando la linea diventa inattiva e successivamente trasmette, se è libero lancia il frame, nel mentre, ascolta il canale, se durante la trasmissione non rivela segnali diversi considera il frame spedito.
Se durante la trasmissione rivela segnali diversi arresta immediatamente la trasmissione e invia un breve segnale di disturbo di 32 bit, quindi entra nella fase di attesa esponenziale prima di riprovare (random tra $2^N-1$ slots dopo le collisioni).
Dopo 10 collisioni l'intervallo rimane congelato ($2^{10}-1$ = 1023 slots).
Dopo 16 collisioni il controller rinuncia e segnala un errore.

## Codifica
**In che modo codifica i dati l'ethernet?** Per codificare i dati utilizza il metodo Manchester (vedi [[1-livello_fisico#Schemi di codifica di linea]]); la codifica Manchester Differenziale è più complessa ma offre una maggiore immunità al rumore.

### Formato del frame
Come viene formato il frame per l'utilizzo del mezzo Ethernet?
- Il campo **Preambolo**, cioè il campo che viene inviato prima dei dati effettivi del frame, ha lo scopo di sincronizzare il ricevitore con il mittente e di permettere al ricevitore di riconoscere l'inizio del frame, esso contiene 7 (o 8) sequenze 10101010 ovvero un’onda quadra di circa 5 ms che consente al ricevitore di sincronizzarsi.
- Il **SoF** (Start of Frame) indica l'inizio di un frame, contiene la sequenza 10101011 gli ultimi 2 bit a 1 indicano che il prossimo bit sarà il primo del frame.
- Il campo **Type/Length** contiene il codice del protocollo di livello superiore che ha generato il frame.
- Il campo **DATA** contiene le PDU (blocchi di dati che vengono trasferiti tra i diversi strati) dei livelli superiori.
- Il campo **FCS** contiene il valore di CRC-32 ([[2-livello_collegamento#Cyclic Redundancy Check (CRC)]]).
- Il marcatore di fine Frame manca e, tale ruolo, è assunto dall'**Inter Frame Gap** (IFG - breve periodo di tempo tra l'invio di due frame successivi su una rete) il cui valore minimo è di 96 bit.

![[Ethernet.svg]]

---

# Indirizzi Ethernet
Gli indirizzi Ethernet (= MAC) sono di 6 Byte (2^48 possibili indirizzi) che sono rappresentati tipicamente come 12 caratteri esadecimali, viene scritto nel firmware del controller di rete dal produttore ed è unico, i primi 3 Byte identificano il Vedor, ad esempio: 00000C = Cisco; 00AA00 = Intel; 08005A = IBM; 080020 = SUN; ecc.
Negli indirizzi **Unicast** il primo byte è pari (LSB=0), in quelli **Multicast** il primo byte è dispari (LSB=1), l’indirizzo di **Broadcast** è ff-ff-ff-ff-ff-ff.

## MTU
E' la massima dimensione di dati trasportabili da un servizio data-link (Maximum Transfer Unit), quella di ethernet è di 1500 Byte.
La minima dimensione di un frame è di 64 Byte (46 payload + 18 header), mentre la durata minima di un frame è quindi di t = 51.2 µs, che rappresenta lo **Slot Time**, cioè il tempo minimo per garantire che un segnale abbia il tempo sufficiente per propagarsi attraverso l'intera rete e ritornare indietro in modo che possano essere rilevate eventuali collisioni.

>*La lunghezza massima teorica della rete deve essere al più la metà del Frame più piccolo, ovvero circa 5Km. Nella realtà occorre tener conto dell’attraversamento di eventuali apparati di rete (repeater, switch, ..) che rallentano il viaggio del Frame e quindi riducono la dimensione massima della rete, che viene stabilita in 2500 metri.*

### Evoluzione dello standard: Ethernet

| Name     | Cable        | Max. segment | Advantages                   |
| -------- | ------------ | ------------ | ---------------------------- |
| 10Base5  | Thick coax   | 500 m        | Original cable; now obsolete |
| 10Base2  | Thick coax   | 185 m        | no hub needed                |
| 10Base-T | Twisted pair | 100 m        | Cheapest system              |
| 10Base-F | Fiber optics | 2000 m       | Best between buildings       |

### Evoluzione dello standard: Fast Ethernet

| Name       | Cable        | Max. segment | Advantages                          |
| ---------- | ------------ | ------------ | ----------------------------------- |
| 100Base-T4 | Twisted pair | 100 m        | Uses category 3 UTP                 |
| 100Base-TX | Twisted pair | 200 m        | Full duplex at 100 Mbps (Cat 5 UTP) |
| 100Base-FX | Fiber optics | 2000 m       | Full duplex at 100 Mbps; long runs  |

### Evoluzione dello standard: Gigabit Ethernet

| Name        | Cable          | Max. segment | Advantages            |
| ----------- | -------------- | ------------ | --------------------- |
| 1000Base-SX | Fiber optics   | 550 m        | Multimode fiber       |
| 1000Base-LX | Fiber optics   | 5000 m       | Single or Multimode   |
| 1000Base-CX | 2 Pairs of STP | 25 m         | Shielded twisted pair |
| 1000Base-T  | 4 Pairs of UTP | 100 m        | Standard category 5 UTP                      |

---
# Apparati di rete

## Ethernet Repeater
Il **repeater** è un nodo di transito che agisce a livello fisico connettendo due o più segmenti Ethernet, i bit ricevuti da una interfaccia vengono rigenerati e replicati sulle altre; Ethernet stabilisce un massimo di 4 repeater in una rete e una distanza di max 2.5 Km.

## Ethernet Hub
Un Hub è un repeater con più di due interfacce Ethernet, consente di realizzare una rete broadcast utilizzando canali punto a punto ed estende sia il **Dominio di collisione** che il **Dominio broadcast**.

## Bridge
Un **bridge**, è un dispositivo che opera nel livello di Collegamento e unisce due o più segmenti di rete locali (LAN) in modo da creare una singola rete logica più ampia.
Il <mark style="background: #946EFA;">Filtering</mark>, a differenza dell'HUB, ritrasmette solamente i pacchetti che devono effettivamente transitare da una LAN ad un'altra e quelli broadcast, in questo modo vengono separati i domini di collisione e non quelli di broadcast.
<mark style="background: #946EFA;">L'instradamento</mark> (o forwarding) avviene in base a una **tabella del bridge** in cui sono indicati gli indirizzi MAC dietro ad ogni interfaccia.
Questa tabella è costruita automaticamente in modo autonomo, come?
1. All'accensione del bridge la tabella è vuota
2. Quando arriva un frame, l'indirizzo del mittente viene scritto nella tabella, associato all'interfaccia di provenienza e al tempo attuale, se l'indirizzo di destinazione non è presente in tabella il frame viene inoltrato su tutte le interfacce tranne quella di provenienza (**flooding**), altrimenti viene inoltrata sulla sola interfaccia indicata in tabella.
3. Il Bridge cancella un indirizzo dalla Tabella se per un certo periodo di tempo (**tempo di invecchiamento**) non riceve alcun frame con quell'indirizzo di provenienza.

![[Bridge.svg]]

Se le LAN sono **remote** (in diverse edifici o diverse città) i Bridge vengono collegati mediante linee punto-punto su cui possiamo utilizzare protocolli punto-punto (come PPP) e incapsulare al suo interno il frame MAC, oppure possiamo usare la linea punto-punto direttamente con protocollo MAC; in ogni caso il Bridge non cambia gli indirizzi fisici del frame.

![[Bridge_PtP.svg]]

Ogni LAN ha un proprio formato dei frame (es. Ethernet e Wifi nei router ADSL)
Se l'MTU della LAN di destinazione è troppo piccolo i bridge devono eliminare il frame (la frammentazione è prevista solo a livello rete).
*Sicurezza*: Se la LAN di provenienza è cifrata (es WiFi) il bridge deve essere in grado di decifrare prima di inoltrare.

## Switch
E’ un commutatore di frame: quelli che riceve vengono smistati solo sull’interfaccia dove è attestato il destinatario; sono sostanzialmente dei Bridge ad alte prestazioni con interfacce multiple.
Vantaggi:
- **Aumento del Throughput** sotto carico, uno Switch a N porte può essere attraversato contemporaneamente da N/2 connessioni.
- Ogni connessione può essere **Full-Duplex** (raddoppio del Throughput)
- **Sicurezza**: Sull’interfaccia di un terminale non transitano frame di altre connessioni.
- I segmenti diventato domini di collisione separati o **privi di collisioni** (Switch-PC).

Gli Switch hanno una tabella interna con le associazioni MAC-Interfaccia, viene implementata leggendo gli indirizzi dai frame che lo attraversano, se il mittente di un frame non è in tabella viene inserito, se il destinatario non è in tabella o è broadcast (ff-ff-ff-ff-ff-ff) il frame viene inviato a tutti (flooding).
La commutazione è realizzata da dispositivi Hardware (Crossbar Switch).
Esistono due tipi di switch:
- **Store-and-forward**: Il frame viene ricevuto interamente in un buffer, viene verificato il CRC, poi ritrasmesso se la linea di uscita è libera.
   Assenza di collisioni, latenze dovute a processamento del frame e dall’accodamento.
   Consente l’utilizzo di velocità eterogenee (autosensing 10baseT/100baseTX/1000baseT).
- **Cut-Through**: L'indirizzo di destinazione viene analizzato mentre il frame sta entrando nello Switch, viene instradato sull'interfaccia di uscita senza bufferizzazione, dopo che sono stati letti i primi 14 byte (circa 25 us per Ethernet e 7 us per Fast Ethernet).
  Tempi di latenza bassi, ma vengono inoltrati anche frame corrotti e si estende il dominio di collisione.

---

# Spanning tree
In una LAN composta da Bridge/Switch possiamo avere una topologia magliata (o completamente connessa) per 2 possibili motivi:
- Progetto di ridondanza, per garantire percorsi alternativi in caso di guasti
- Errore di configurazione.
La presenza di anello nella rete potrebbe però portare a situazioni in cui i frame circolano all'infinito.

![[ReteMagliata.svg]]

Si tratta quindi di rendere aciclico un grafo connesso con archi pesati non orientati, isolando in modo opportuno alcuni archi.
Il metodo utilizzato nelle LAN consiste nel determinare un albero ricoprente **(Spanning Tree)** sopra il grafo.
L'algoritmo che determina l'albero e isola gli archi eccedenti nelle LAN è detto <mark style="background: #946EFA;">Spanning Tree Protocol (STP).</mark>

## Protocollo STP
Il protocollo si basa sullo scambio di frame, detti **BPDU - Bridge Protocol Data Unit**, tra i bridge del dominio di broadcast utilizzando l'indirizzo multicast 01:80:C2:00:00:00.
Ci sono 3 tipi di BPDU:
- **Configuration** BPDU, usati per il calcolo la configurazione del protocollo.
- **Topology Change Notification e Topology Change Notification Ack** usati per annunciare un cambiamento della topologia.

## L'algoritmo STP
Vediamo come opera l'algoritmo:
1.  Elezione del **Root-Bridge:** ogni bridge ha un proprio identificativo (ID) che spedisce in multicast in modo che tutti i bridge sappiano chi è il bridge con l'ID più piccolo. Questo bridge diventa la radice dell'albero.
2. Selezione della **Root-Port**: per ogni bridge si seleziona la porta più conveniente per interconnetterlo al root.
3. Selezione del **Designated-Bridge**: per ogni LAN si sceglie quale bridge è designato ad interconnetterla con il root; la porta utilizzata è la **Designated-Port** Al termine di queste azioni, lo spanning procede alla messa in **Stato di Blocking** (la porta non viene utilizzata per la trasmissione di dati) per tutte le porte che non sono Root-Port o Designated-Port.

>In sostanza, quando una porta è in stato di blocking, non inoltrerà dati, ma continuerà a monitorare il traffico sulla rete per rilevare eventuali cambiamenti nella topologia. Se la topologia della rete cambia (ad esempio, a causa di un guasto o di una modifica nella configurazione), il protocollo Spanning Tree può ri-calcolare il percorso migliore e aggiornare lo stato delle porte di conseguenza.

---

# VLAN - Virtual LAN
Sfruttano la capacità di inoltro intelligente da parte degli Switch.
Permettono di costruire su un’unica infrastruttura fisica più LAN logicamente separate.
Vantaggi:
- **Limitano il traffico di Broadcast** all’interno della singola VLAN.
- Permettono la **progettazione logica** della rete indipendentemente dalla dislocazione fisica delle Stazioni.
- Aumentano il livello di **sicurezza** della rete confinando il traffico interno di ogni VLAN alle sole stazioni appartenenti ad essa.

I VLAN-Switch sono Switch che supportano la gestione VLAN mediante opportune tabelle di configurazione in cui sono elencate le VLAN disponibili e le porte associate.
Ad una porta possono essere associate più VLAN (se dietro la porta c’è un HUB o uno Switch), i frame che attraversano diversi Switch devono essere etichettati per consentirne una corretta gestione, occorre quindi una modifica dell’header del frame per far posto all’etichetta VLAN.
Il primo Switch che tocca il frame aggiunge l’etichetta e l’ultimo sul percorso la rimuove.
Una porta di uno switch su cui viaggiano frame con VLAN TAG è detta **tagged port**.
Una porta su cui viaggiano frame senza modifica (verso un host) è detta **untagged.**

